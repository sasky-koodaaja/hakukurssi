# GitHub

GitHub on (nykyään) Microsoftin omistama pilvipalvelu, jonka avulla voidaan jakaa ja ylläpitää Git-versiohallinnalla hallinnoituja projekteja. GitHub on jo yli 15 vuotta vanha palvelu, mutta siihen lisätään aktiivisesti uusia ja käyttökelpoisia ominaisuuksia. Siitä on tullut vuosien varrella tunnetuin ja käytetyin Git-projektien tallennuspaikka.  

GitHub rakentuu Gitin, vapaan lähdekoodipohjaisen versiohallintajärjestelmän, ympärille. Gitiä kehittää mm. Linux-ytimestä tunnettu Linux Torvalds ja tämä päivänä se on käytetyin versiohallintajärjestelmä. Gitin perusajatuksena on, että lähdekoodista pidetään yhtä keskusvarastoa, josta ohjelmistokehittäjät tekevät itselleen omalle koneelle paikallisen kopion. Kehittäjät tekevät muutoksia omaan kopioonsa ja päivittävät lopulta omat muutoksensa keskusvarastoon muiden kehittäjien ladattavaksi. 

Esimerkiksi tämän sivuston materiaalia on koostettu samanaikaisesti GitHubin avulla. Kirjoittajilla on omilla koneillaan paikalliset versiot projektista. Kun materiaaliin on tullut muutoksia, kuten esimerkiksi lisätty uusi sivu, on kirjoittaja siirtänyt tekemänsä muutokset GitHubiin toisten kirjoittajien saataville.

Sen lisäksi, että GitHubia käytetään omissa projekteissa, niin sieltä voi myös löytyä muiden tekemiä projekteja, joita voi käyttää joko ohjelmana tai osana omaa toteutusta. Tämän lisäksi GitHub mahdollistaa osallistumisen avoimen lähdekoodiprojekteihin. Tällöin projekti ladataan omalle koneelle, siihen tehdään tarvittavat muutokset (projektin ohjeistuksen mukaisesti) ja sen jälkeen tehdään eräänlainen ehdotus päivityksestä. Projektin ylläpitäjät voivat hyväksyä ehdotetun päivityksen, pyytää siihen korjauksia tai hylätä sen. Yksi tunnettu GitHubista löytyvä avoimen lähdekoodin projekti on tälläkin kurssilla käytettävä [Visual Studio Code](https://github.com/microsoft/vscode).

Projektirepojen tallennuksen lisäksi GitHub mahdollistaa paljon muuta. GitHub Pages mahdollistaa (staattisten) kotisivujen hostaamisen. Esimerkiksi tämä materiaali sijaitsee GitHub Pages -palvelussa. GitHubiin voi luoda myös itselleen oman profiilisivun, josta toiset voivat nopeasti nähdä osaamisesi ja ylläpitämäsi projektit. Alla on esimerkki yhden GitHub-käyttäjän profiilisivusta.

<div class="image">
  <img alt="Sivuston ulkoasu on valmis." src="./github-1.png" width="993">
</div><br>