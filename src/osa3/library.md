# JavaScript-kirjastot

> Älä keksi pyörää uudelleen!

Tämä sanonta pätee myös ohjelmointiin. Ihan kaikkea on turha lähteä toteuttamaan ilman, että ensin tutkii jo tehtyjä toteutuksia. Voi nimittäin olla, että käyttötarkoitukseen on olemassa juuri sopiva ohjelmakoodikokonaisuus. Tällaista kokonaisuutta kutsutaan termillä **kirjasto** (library).

Kirjastot ovat tyypillisesti valmiita paketteja, joiden käyttöön löytyy hyvät ja selkeät ohjesivut. Esimerkiksi tällaisia kirjastoja hyödynnetään muun muassa seuraavissa käyttökohteissa.

 - Tietojen visualisointi eli erilaisten kaavioiden piirtäminen. Yksi esimerkki tällaisesta on [Chart.js](https://www.chartjs.org/).
 - HTML-sivun sisällön animointi laajemmin, mitä CSS-tyylit mahdollistavat. [Anime.js](https://animejs.com/) on tästä mainio esimerkki.
 - Erilaiset merkkijonojen ja lukujen käsittelyt, kuten esimerkiksi [Day.js](https://github.com/iamkun/dayjs), jolla voi muotoilla päivämääriä haluttuun muotoon.
 - Web-sovellusten käyttöliittymien toteuttaminen on nopeampaa kirjastojen avulla. [React](https://react.dev/) on näistä yksi käytetyimmistä.

Seuraavaksi tutustutaan esimerkkinä Mermaid-kirjaston käyttöön. 